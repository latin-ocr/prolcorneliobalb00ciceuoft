5

Χ 2 5] BALBO ORATIO. 29

liensi propugnatore, careat Gaditano, careat Saguntino, aut,
si quis ex eis populis sit exortus qui nostros duces auxilio

laboris, commeatus periculo suo iuverit, qui curn hoste

nostro comminus in acie saepe pugnarit, qui se saepe telis
hostium, qui dimicationi capitis, qui morti obiecerit, nulla
condicione huius civitatis praemiis affici possit? Etenim 24
in populum Romanum grave est, non posse siti sociis excel-
lenti virtute praeditis, qui velint cum periculis nostris sua
communicare: in socios vero ipsos et in eos de quibus agi-

10 mus, foederatos, iniuriosum et contumeliosum est eis prae-

15

20

2⁵

miis et eis honoribus exclusos esse fidelissimos et coniunctis-
simos Socim, quae pateant stipendiariiS, pateant hostibu5‚
pateant saepe servis, Nam stipendiarios ex Africa Sicilia
Sardinia ceteris provinciis multos civitate donatos videmus
et, qui hostes ad nostros imperatores perfugissent et magno
usui rei publicae nostrae fuissent, scimus civitate esse
donatos 3 servos denique, quorum ius fortuna condicio in-

fima est, bene de re publica meritos persaepe libertate, id

est civitate, publice donari videbamus,

X. Hanc tu igitur, patrone foederum ac foederatorum, 25
condicionem statuis GaditaniS, tuis civibus, ut, quod eiS,
quos Magni armis adiutoribus tuis subegimus atque in dici-
onem nostram redegimus, licet, si populus Romanus permi-
serit, ut ab senatu, etiam ab imperatoribus nostris civitate
donentur, id ne liceat ipsis ? Qui si suis decretis legibusve
sanxissent, ne quis suorum civium castra imperatorum populi
Romani iniret, ne quis se pro nostro imperio in periculum
capitis atque in vitae discrimen inferret, Gaditanorum auxi-
liis, cum vellemus, uti nobis liceret, privatus vero ne quis

30 vir et animo et virtute praecellens pro nostro imperio pe-

riculo suo dimicaret, graviter id iure ferremuS‚ minui auxilia
populi Romani, debilitari animos fortissimorum virorum,
alienigenarum nos hominum studiis atque paterna virtute

