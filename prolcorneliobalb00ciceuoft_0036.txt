32 PRO L. CORNELIO [XIII 30 ¹

tum: nihil habet quod sit proprium religionis ac foederum.
Defendo enim rem universam, nullam esse gentem ex omni
regione terrarum neque tam dissidentem a populo Romano
odio quodam atque discidio neque tam fide benevolentiaque
coniunctam, ex qua nobis interd-ictum sit, ne quem asci· 5
31 scere civem aut civitate donare possimus.. O iura prae-
clara atque divinitus iam inde a principio Romani nominis
a maioribus nostris' comparata! Ne quis nostrum plus quam
unius civitatis esse possit—dissimilitudo enim civitatum
varietatem iuris habeat necesse est—ne quis invitus civitate ιο
mutetur neve in civitate maneat invitus. Haec sunt enim
fundamenta firmissima nostrae libertatis, sui quemque iuris
et retinendi et dimittendi esse dominum. Illud vero sine
ulla dubitatione maxime nostrum fundavit imperium et
populi Romani nomen auxit, quod princeps ille creator huius 15
urbis Romulus foedere Sabino docuit etiam hostibus reci-
piendis augeri hanc civitatem oportere τ cuius auctoritate et
exemplo numquam est intermissa a maioribus nostris largitio
et communicatio civitatis. Itaque et ex Latio multi, ut
Tusculani et Lanuvini, et ex ceteris generibus gentes uni· 20
versae in civitatem sunt receptae, ut Sabinorum Volscorum
Hernicorum: quibus ex civitatibus nec coacti essent civitate
mutari, si qui noluissent, nec, si qui essent civitatem nostram
beneficio populi Romani consecuti, violatum foedus eorum
videretur. 25
32 XIV. At enim quaedam foedera exstant, ut Cenomano-
rum Insubrium Helvetiorum Iapidum, non nullorum item
ex Gallia barbarorum, quorum in foederibus exceptum est,
ne quis eorum a nobis civis recipiatur. Quod si exceptio
facit, ne liceat, ubi non est exceptum, ibi necesse est licere. 30
Ubi est igitur in foedere Gaditano exceptum, ne quem populus
Romanus Gaditanum recipiat civitate? Nusquam. Ac sicubi
esset, lex id Gellia et Cornelia, quae definite potestatem

