xx1v 55] BALBO ORA ΠΟ. 41

tum. Cognoscite nunc populi Romani iudicium multis rebus
interpositum atque in maximis causis re ipsa atque usu
comprobatum. Cum Latinis omnibus foedus esse ictum Sp.
Cassio Postumo Cominio consulibus quis ignorat? quod
5 quidem nuper in columna ahenea meminimus post rostra
incisum et perscriptum fuisse. Quo modo igitur L. Cos-
sinius Tiburs, pater huius equitis· Romani, optimi atque
ornatissimi viri, damnato T. Coelio, quo modo ex eadem
civitate T. Coponius, civis item summa virtute et dignitate
ιο —nepotes T. et C. Coponios nostis—damnato C. Masone
civis Romanus est factus? An lingua et ingenio patefieri 54
aditus ad civitatem potuit, manu et virtute non potuit? Anne
de nobis trahere spolia foederatis licebat, de hostibus non
licebat? An quod adipisci poterant dicendo, id eis pugnando
15 adsequi non licebat? An accusatori maiores nostri maiora
praemia quam bellatori esse voluerunt? XXIV. Quod si
acerbissima lege Servilia principes viri atque gravissimi cives
hanc LatiniS, id est foederatiS, viam ad civitatem populi
iussu patere passi sunt, neque ius est hoc reprehensum
20 Licinia et Mucia lege, cum praesertim genus ipsum accusa-
tionis et nomen et eius modi praemium, quod nemo adsequi
posset nisi ex senatoris calamitate, neque senatori neque bono
cuiquam nimis iucundum esse posset, dubitandum fuit quin
quoin genere iudiciorum praemia rata essent, in eodem iu·
25 dicia imperatorum valerent? num fundos igitur factos po-
pulos Latinos arbitramur aut Serviliae legi aut ceteris, quibus
Latinis hominibus erat propositum aliqua ex re praemium
civitatis? Cognoscite nunc iudicium senatus, quod semper 55
iudicio est populi comprobatum. Sacra Cereris, iudices,
30 summa maiores nostri religione confici caerimoniaque volue-
runt, quae cum essent adsumpta de Graecia et per Graecas
curata sunt semper sacerdotes et Graeca omnia nominata.
Sed cum illam, quae Graecum illud sacrum monstraret et

