40 PRO L. CORNELIO [XXII 51

51 nimium parcus in largienda civitate? Hic tu Cn. Pompei
beneficium vel potius iudicium et factum infirmare conaris,
qui fecit quod C. Marium fecisse audierat, fecit quod P.
Crassum, quod L. Sullam, quod Q. Metellum, quod denique
domesticum auctorem, patrem suum, facere viderat? Neque - 5
vero id in uno Cornelio fecit 3 nam et Gaditanum Hasdru-
balem ex bello illo Africano et Mamertinos Ovios et quos-
dam Uticensis et Saguntinos Fabios civitate donavit. · Etenim
cum ceteris praemiis digni sunt qui suo labore et periculo
nostram rem publicam defendunt, tum certe dignissimi sunt ιο
qui civitate ea donentur, pro qua pericula ac tela subierunt.
Atque utinam, qui ubique sunt propugnatores huius imperi,
possent in hanc civitatem venire et contra oppugnatores rei
publicae de civitate exterminari! Neque enim ille summus.
poeta noster Hannibalis illam magis cohortationem quam 15
communem imperatoriam voluit esse: Hostem qui feriet, erit,
inquit, mihi Karthaginiensis, quisquis erit. Cuius civitatis sit
id habent hodie leve et semper habuerunt. Itaque et civis
undique fortis viros asciverunt et hominurn ignobilium virtu-
tem persaepe nobilitatis inertiae praetulerunt.

52 XXIII. Habetis imperatorum summorum et sapientis-
simorum hominum, clarissimorum virorum, interpretationem
iuris ac foederum : dabo etiam iudicum, qui huic quaestioni
praefuerunt, dabo universi populi Romani, dabo sanctissi-
mum et sapientissimum iudicium etiam senatus. Iudices cum 25
prae se ferrent palamque loquerentur quid essent lege Papia
de M. Cassio Mamertinis repetentibus iudicaturi, Mamer-
tini publice suscepta causa destiterunt. Multis in civitatem
receptis ex liberis foederatisque'populis nemo umquam est
de civitate accusatus, quod aut populus fundus sactus non 30
esset aut quod foedere civitatis mutandae ius impediretur.

53 Audebo etiam hoc contendere, numquam esse condem-
natum quem constaret ab imperatore nostro civitate dona·

