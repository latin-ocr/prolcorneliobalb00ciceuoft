44 PRO L. CORNELIO [XXVII 60

hac re' ponderis haberet, cum me praesertim rerum varietate
atque usu ipso iam perdoctum viderent, etiam ab illis eos
maioribus discordiis avocarem. Etenim contendere de re
publica, cum id defendas, quod esse optimum sentias,
et fortium virorum et magnorum hominum semper putavi 5
neque huic umquam labori officio muneri defui. Sed con-
tentio tam diu sapiens est, quam diu aut proficit aliquid aut,

61 si non proficit, non obest civitati. Voluimus quaedam,
contendimus, experti sumus: optenta non sunt. Dolorem
alii, nos luctum maeroremque suscepimus. Cur ea, quae 10
mutare non possumus, convellere malumus quam tueri? C.
Caesarem senatus et genere supplicationum amplissimo or-
navit et numero dierum novo. Idem in angustiis aerari
victorem exercitum stipendio affecit, imperatori decem lega-
tos decrevit, lege Sempronia succedendum non censuit. 15
Harum ego sententiarum et princeps et auctor fui, neque me
dissensioni meae pristinae putavi potius adsentiri quam prae-
sentibus rei publicae temporibus et concordiae convenire.
Non idem aliis videtur. Sunt fortasse in sententia firmiores.
Reprehendo neminem, sed adsentior non omnibus: neque 20
esse inconstantis puto sententiam tamquam aliquod navi-
gium atque cursum ex rei publicae tempestate moderari.

62 Sed siqui sunt quibus infinitum sit odium in quos semel
susceptum est, quos video esse non nullos, cum ducibus
ipsis, non cum comitatu adsectatoribusque confligant. Illam 25
enim fortasse pertinaciam non nulli, virtutem alii putabunt:
hanc vero iniquitatem omnes cum aliqua crudelitate con-
iunctam. Sed si certorum hominum mentes nulla ratione,
iudices, placare possumus, vestros quidem animos certe
confidimus non oratione nostra, sed humanitate vestra esse 30
placatos.

63 XXVIII. Quid enim est cur non potius ad summam

' laudern huic quarn ad minimam fraudem Caesaris familiari-

